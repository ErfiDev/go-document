## The GO programming language

Go is a statically typed, compiled programming language designed at Google by Robert Griesemer, Rob Pike, and Ken Thompson. Go is syntactically similar to C, but with memory safety, garbage collection, structural typing, and CSP-style concurrency.

## زبان برنامه نویسی گو

«زبان برنامه‌نویسی گو» (Go Programming Language)‌ که با عنوان «گولَنگ» (Golang) نیز شناخته شده، زبان برنامه‌نویسی کامپیوتری توسعه یافته توسط گوگل است. توسعه این زبان برنامه‌نویسی در سال ۲۰۰۷ در گوگل آغاز شد. گو (Go) در سال ۲۰۰۹ به صورت عمومی معرفی شد. سه توسعه‌دهنده اصلی زبان Go در گوگل، «رابرت گریسیمر» (Robert Griesemer)، «راب پایک» (Rob Pike) و «کن تامپسون» (Ken Thompson) هستند. آن‌ها در تلاش بودند تا زبانی را بسازند که نحو آن به طور ضعیف مبتنی بر زبان برنامه‌نویسی C باشد. در واقع، زبان گو از نظر «نحوی» (Syntactically) شبیه به C است، ولی دارای قابلیت‌های دیگری مانند «ایمنی حافظه» (Memory Safety)، «بازیافت حافظه» (Garbage Collection)، «سیستم نوع ساختاری» (Structural Typing) و «هم‌روندی استایل ارتباط فرایندهای متوالی» (CSP-Style Concurrency) است.
